---
title: "OpenTR: Türkiye'nin Açık Kaynak Geleceği"
linkTitle: "OpenTR: Türkiye'nin Açık Kaynak Geleceği"
date: 2023-07-07
---

# Türkiye'nin Açık Kaynak Ekosistemine Katkı ve Gelişim Yolculuğu: OpenTR
OpenTR, Türkiye'nin açık kaynak yazılımın gücüyle daha gelişmiş bir ülke olacağına inanan bir girişimdir. Ülkemizde yazılım geliştirme ve teknoloji alanında teknik yeterliliği yüksek birçok kuruluş ve birey bulunmaktadır. Ancak, bu kuruluşlar ve bireyler açık kaynak projelere katkıda bulunmakta zorluk çekmektedir. OpenTR, bu zorluğun aşılmasına yardımcı olarak Türkiye'nin teknoloji ekosisteminin gelişmesine ve uluslararası alanda daha fazla söz sahibi olmasına katkıda bulunmayı amaçlamaktadır.

# Stratejimiz ve Çalışma Metodolojimiz
OpenTR'nin stratejisi, vizyonu ve misyonu detaylı olarak [Strateji Belgesi'nde](/docs/about/strategy/) açıklanmıştır. OpenTR, time-boxed ve veri odaklı bir çalışma yöntemi benimsemektedir. Her dönem başında belirlediği konular üzerinde veri toplayarak ve analiz yaparak çalışmalarını sürdürmektedir. Analizler sonucunda ortaya çıkan ihtiyaçlara göre belge ve rehberler hazırlanmakta, vaka çalışmaları yapılmakta ve dönem sonunda yapılan çalışmalar değerlendirilerek rapor yayınlanmaktadır.

# Vizyonumuz
OpenTR olarak, açık kaynak ve beraberindekilerin Türkiye’de gelişimini desteklemeyi, işbirliğini artırmayı ve olumlu sosyal etki yaratmayı hedefliyoruz. Türkiye’de yazılım geliştirme ve teknoloji alanında teknik yeterliliği olan birçok kuruluş ve birey bulunmaktadır. Ancak, bu kuruluş ve bireylerin açık kaynak projelerine ve topluluklarına katkıları sınırlıdır. Bu çalışmaları artırmak, Türkiye’nin teknoloji alanında daha da gelişmesini ve uluslararası alanda daha fazla görünür olmasını sağlayacaktır.

# Misyonumuz
Türkiye’de açık kaynak ve beraberindekilerin gelişimini desteklemek amacıyla çalışmalar yapıyoruz. OpenTR, kuruluşlar ve bireyler için ücretsiz ve bağımsız olarak belgeler, veri, rehberlik ve strateji sağlamaktadır. İnovasyonun açık kaynak projelerde olduğuna inanıyoruz ve bu projelere katkıda bulunmanın Türkiye’nin inovasyon bilgi birikimini artıracağına inanıyoruz. Ülkemizdeki açık kaynak katkı yapan sayısının artması için açık toplulukların yeni başlayanları ve farklı profillerdeki katılımcıları kabul etmesi, bu bireylerin ve kuruluşların başlangıçlarını kolaylaştıracaktır.

# Değerler ve Kültür
OpenTR, işbirliği, şeffaflık ve sürekli öğrenme değerlerine büyük önem vermektedir. Açık kaynak projelere katkı sağlamak ve bu projelerde liderlik yapmak, iş kültürümüzün temel taşlarını oluşturmaktadır.

# Odak Alanlarımız
## Açık Kaynak:
Açık kaynak teknolojileri, Türkiye’de teknoloji geliştirme kültürünün yaygınlaşmasını sağlayacak bir araçtır. Bu projelere katkı yaparak Türkiye’de mühendisliğin, inovasyonun ve yaratıcılığın ilerlemesini hedefliyoruz. OpenTR, Türk kuruluşları ve bireylerin açık kaynak projelerine katkıda bulunmalarını teşvik eder ve bu projelere katkı sağlamalarına yardımcı olacak kaynaklar sağlar.

## Açık Topluluk:
Açık topluluklar, katılımcıların işbirliği yaparak birlikte çalıştıkları, birbirlerinden öğrendikleri ve birbirlerini destekledikleri platformlardır. OpenTR olarak, açık toplulukların oluşma ve yürütme modelleri hakkında rehberlik kaynakları sunarak bu topluluklarda yer alan ve hatta liderlik yapan Türk kuruluş ve şahısların sayısını artırmayı hedefliyoruz.

## Açık İşbirliği:
Şirketlerin ve bireylerin Türk teknoloji ekosistemine fayda sağlaması için işbirliğini artırmayı hedeflemekteyiz. Stratejik olarak şirketlerin ve bireylerin hangi proje ve topluluklarda birlikte çalışabileceğini belirlemek ve bu işbirliklerini desteklemek temel amacımızdır.

# Hedeflenen Çıktılar
### OpenTR, aşağıdaki çıktıları sağlamayı hedeflemektedir:

- Türkiye’de açık kaynak durum analizi
- Kuruluşlar için açık kaynak strateji belgeleri
- Bireyler için açık kaynak rehberlik belgeleri
- Vaka çalışmaları
- Açık işbirliğini katalize eden rehberlik belgeleri
- Açık kaynak ile ilgili Türkçe kaynaklar
- Açık kaynağa katkı için mentorluk programları

# Projeler ve Referanslar
## ATOM Programı: Açık Topluluk Mentorluğu
JUG Istanbul çatısı altında başlattığımız ve olgunlaştırdığımız ATOM (Açık Topluluk Mentorluğu) Programı, artık OpenTR bünyesinde yürütülmektedir. Bu program ile Türkiye’de açık kaynak projelerdeki yazılımcı sayısını artırmayı hedefliyoruz. ATOM Programı, katılımcıların projelere katılmasını, mentorlar tarafından yönlendirilmesini ve bu süreçte kazandıkları deneyimleri paylaşmasını amaçlamaktadır.

### Programın Amaçları:
- Danışanlara açık kaynak projeler hakkında teknik destek sağlamak
- Danışanlara kariyerlerini açık kaynak projelere katkı yaparak geliştirebilecekleri hakkında kariyer koçluğu yapmak
  -Yazılımcılar arasında iletişim ve işbirliğini artırmak

## Ömer Naci Soydemir ile Mülakat
ATOM Programı’nın ilk dönemini tamamladık ve başarılı danışanımız Ömer Naci Soydemir ile yaptığımız mülakatta, programın faydaları ve etkilerini değerlendirdik. Ömer Naci, Tübitak Bilgem’de başlayan kariyerini şu anda ING Türkiye’de sürdürmekte ve program süresince Apache Shenyu ve spring-cloud-commons projelerine katkı sağlamıştır.

Ömer Naci'nin program hakkındaki görüşleri ve deneyimleri, açık kaynak projelere katkı sağlamak isteyen bireylere ilham verecek niteliktedir. Programın ona kattığı en büyük değerler arasında topluluk kültürü, büyük projelerde çalışma deneyimi ve mentorlarından aldığı yönlendirmeler bulunmaktadır.

# Sonuç
OpenTR olarak, Türkiye’de açık kaynak projelerin ve toplulukların gelişimini desteklemek ve bu projelere katkı sağlayacak birey ve kuruluşların sayısını artırmak için çalışıyoruz. ATOM Programı gibi inisiyatiflerle, yazılımcılara açık kaynak projelerde deneyim kazandırarak Türkiye’nin teknoloji ekosistemine katkıda bulunmayı hedefliyoruz.

Siz de bu yolculukta bizimle birlikte olmak isterseniz, OpenTR’nin sunduğu fırsatları keşfetmek için [web sitemizi](/contact/) ziyaret edebilir ve programlarımıza katılabilirsiniz.